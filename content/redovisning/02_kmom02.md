---
---
Redovisning kmom02
=========================

UML är bra som verktyg i designfasen när man systemerar sin kod, men jag tycker inte man ska gå för djupt in i designen med UML. Kodgenerering från UML är jag väldigt skeptisk mot t.ex. Jag tycker inte heller att man normalt sett ska gå tillbaka och uppdatera sin UML-modell när koden är klar. Däremot om det kommer någon större kravändring så ska man uppdatera UML-modellen innan man kastar sig in i kodningen.

Har man bara disciplin och skriver sin kod med taggar så att phpDocumentor förstår dom så är det ett väldigt bra verktyg för att dokumentera koden. Det underlättar underhållet av koden och att få andra att förstå koden. Jag har aldrig provat att generera dokumentation med phpDocumentor eller något annat verktyg heller, men det verkar väldigt bra.

UML och phpdoc kompletterar varandra alltså. UML i systemeringen och phpdoc tillsammans med bra kommentering av koden i implementeringsfasen.

Det gick bra att överföra spelet in i ramverket. Min grundstruktur var bra och Guess-klassen behövde inte ändras alls. Jag hade tänkt att jag skulle ändra så att jag inte sparade hela objektet i sessionen eftersom jag förstod från genomgången att det kanske inte var så bra att ha allt för mycket i sessionen, men jag behöll det ändå för det blev mindre kod på det sättet. Jag delade upp min index-fil i 4 router. Tre get (för init, cheat och view game) och en post för att ta in guess-värdet. Jag ändrade lite i view-filen så att knapparna för init och cheat lades utanför formuläret som knappar med rena länkar till respektive get-route.

Jag såg att sessionen stängdes mycket fortare på studentservern än på min lokala maskin viket triggade mig att införa en liten förbättring i programmet så att jag kollar om sessionen finns innan jag använder den. Om den är borta så gör jag automatiskt en ominitiering och startar från början.   

Att skriva koden utanför ramverket var enklare i den mening att jag förstod mycket lättare vad som hände och vad som gick fel. Dock så var det mycket som man fick gratis i ramverket, t.ex. routerna och att göra redirect mellan dom. Koden blev bättre strukturerad och enklare i ramverket tycker jag.
Finns mycket som jag inte förstår i ramverket ännu inser jag dock. Jag försökte t.ex. att förstå hur jag skulle få till en bild i flash-regionen men gick bet på det.

TIL för detta dokument är dels phpDoc som jag inte provat tidigare och det kändes väldigt bra och användbart. Dels också att komma igång med programmering i ramverket och använda routes.
