---
---
Redovisning kmom04
=========================

Interface och trait verkar båda vara bra sätt att få väl strukturerad och återanvändbar kod. Dock så tycker jag att det komplicerar överblicken av koden i de mindre program som vi skriver nu, eftersom koden sprides i flera filer. Vid stora projekt med många programmerare inblandade så är det säkert väldigt bra.

Kontroller var ett nytt begrepp för mig och det var rätt så komplicerat att förstå det och att flytta in spelet i en kontroller klass. Dock så måste jag säga att det blev rätt snyggt med en klass i stället för ett antal router.  

Jag lade min AI för datorn i en egen metod som returnerar true om datorn ska göra ett kast till, annars false. Som input till algoritmen används både datorns och spelarens nuvarande poäng, antal tärningar som används, samt hur många slag som slagits hittills. Det blev rätt komplext, men verkar fungera bra. Phpmd varnade för cyclic complexity på 13, så jag gjorde suppress på den varningen.

Att integrera hårdare in i ramverket gör det lite mer komplext, eftersom man måste förstå djupare hur ramverket fungerar. När man väl lärt sig det så känns det som att koden blir lite bättre och har man ett ramverk så bör man ju använda det. Lär man sig att använda det väldigt bra så underlättar det säkerligen i långa loppet.

Jag lyckades bra med att få till make test inuti ramverket. Mina enhetstester har 100% täckning på allt, även kontrollern. Det svåraste var min AI metod som krävde rätt många testfall, men även där fick jag till 100%. Jag hade stor nytta av dessa tester när jag försökte göra re-factoring på AI metoden för att minska komplexiteten.

TIL för detta kmom var trait som var ett helt nytt begrepp för mig. Även interface, som jag i och för sig stött på tidigare i Java, men nu förstår jag bättre hur det kan användas och vad det är bra för.
