---
---
Redovisning kmom06
=========================

Det gick bra att ta fram och testa klassen för textfiltrering. Själva koden till de 4 filtren var ju given, så den var bara att lyfta in. Enda svårigheten var parse metoden, men genom att kika på doFilter metoden i `Anax\TextFilter` så fick jag till det till sist. Hade problem dock om filter-fältet inte var ifyllt när man skapade content, då blev filtret en tom sträng och det kastades ett exception i parse metoden. Lade in en check först i parse så att texten returnerades oförändrad i det fallet.

För min databas drivna webplats gjorde jag en kontroller klass som jag döpte till `EditContent`, där jag har så lite kod som möjligt i routerna. All access mot databasen för CRUD ligger i klassen `DbHandler`. All access mot databasen för innehåll av typen page ligger i klassen `PageHandler` och för innehåll av typen post i klassen `PostHandler`.

Jag bröt också ut reset av databasen till en privat metod, samt lade metoden `slugify` samt en egenutvecklad metod för att göra sluggen unik i `src/functions.php`.

Utseendet och funktionaliteten för webplatsen är snarlik den som var i övningen. Jag ändrade lite i SQL-koden för att hämta alla blogposter. Som det var så fick en skapad blogpost alltid ett 'updated' datum när den skapades och detta användes då som 'published'. På så vis så syntes en blogpost även om man lade in den med ett framtida datum. Jag ändrade så att 'published' valdes som det senaste datumet av 'updated' och 'published'. Jag ändrade också så att både datum och tid för publiseringen visas för blogposter. På så sätt får man rätt sortering även för blogposter skapade vid olika tidpunkter under dagen.

Till sist så skapade jag en till kontroller klass som jag döpte till `Content` bara för att demonstrera webplatsen. Denna visar webplatsen som den ska se ut för en användare. Den använder ``PostHandler`` och `PageHandler` för att visa upp webplatsen och det finns även en navbar för att navigera mellan sidorna. Enda skillnaden på det innehåll som visas är att jag här har tagit bort modified datumet på page sidorna. Jag tyckte inte det behövdes här. På min redovisa sida under menyn "Diverse/Content database" finns länkar till mount punkterna för båda klasserna.

Jag känner att den kod jag skrivit i me/redovisa har blivit bättre och bättre för varje kmom. I detta kmom är jag väldigt nöjd med hur jag lyckats hålla routerna små i mina kontrollers och brutit ut funktionalitet i egna ganska små klasser. Klasserna gick också enkelt att återanvända när jag gjorde en kontroller till.

Jag ser ingen stor potential för refactoring av koden och saknar inget stöd i ramverket, som jag kan komma på. Det enda jag stör mig på lite är min metod `blogActionGet($slug = null)`. Den hanterar både routen blog som ska visa alla blog poster, samt routen blog/$slug som ska visa en specifik blogpost. Routen blir då ganska lång och innehåller en if-else som phpmd klagar på. Det är väl denna metod som skulle behöva refactoring i så fall.

TIL för detta kmom var framför allt att från en databas styra allt innehåll på en webplats, känns väldigt kraftfullt. Sedan var det kul att utveckla egna klasser och använda dom från en egenutvecklad kontroller. Det var lättare än jag trodde det skulle vara.
