---
---
Redovisning kmom05
=========================

Koden i övningen för PHP PDO och MySQL var rätt enkel att förstå, men inte så snyggt strukturerad med en stor switch-sats för routerna. Dessutom hanterades både GET och POST router av samma case. Inte speciellt lätt att underhålla och bygga vidare på.

Att överföra koden till ramverket var inget större problem. Jag gjorde på samma sätt som i tärningsspelet med en controller klass. Jag skulle ha velat bryta ut allt som hade med databasen till en egen klass som controllern använde, men avstod pga tidsbrist. Det blev alltså en "fet" controller enligt ambitionsnivå B i uppgiften. Det innebar att jag inte kunde utöka mina tester alls eftersom all ny kod var i controllern (som hanterade databasen direkt) samt i vyerna.

Databasmodulen anax/database var väldigt enkel att använda i stället för att själv skriva alla PDO statements. Det underlättade en hel del i kodningen och generellt tycker jag att denna typ av moduler är väldigt bra.

Min filmdatabas blev bra tycker jag. Jag gjorde grundfunktionaliteten samt stöd för att återskapa tabellen. Jag hade en del problem med att få till återskapandet eftersom det var olika path till mysql lokalt och på servern, men det löste jag i konfigureringen. Strukturen med en controller klass med ett antal metoder för att hantera routes blev bra, men jag skulle ha brutit ut all databas hantering till en egen klass.

Jag gjorde vyer som gick att kombinera. T.ex. vid search så används en vy för att visa ett formulär för sökningen, följd av en vy som visar resultatet av sökningen. Dessutom har jag en header och en footer vy som alltid används. Footer vyn innehåller alla knappar för navigeringen och header vyn innehåller bara en rubrik. Det blev modulärt och bra och förhoppningsvis enkelt att bygga på.

Användarvänligheten är att man inte behöver knappa runt så mycket. När man startar databasen ser man en lista på alla filmer. Härifrån kan man direkt editera eller ta bort valfri film, samt addera en ny film. Dessutom har man i alla vyer tillgång till alla knappar (menyer).

I detta kmom var det anax/database som var det stora nya för mig och det var en trevlig bekantskap. I övrigt så var det skönt att känna att jag nu är mera säker på att jobba i ramverket med en controller.
