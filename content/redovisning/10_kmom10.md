---
---
Redovisning kmom10
=========================
##Allmänt
Till sist dags att avsluta denna kurs som jag påbörjade våren 2019. Jag gjorde allt till kmom06 utan problem då, men sedan körde det ihop sig så att jag fick skippa projektet.
När jag nu startade upp igen så var det mycket som inte fungerade p.g.a. inkompatibilitet mellan verktyg och frameworket troligen.

Jag uppdaterade till senaste versionerna av utvecklingsmiljön och fick även klona ett nytt kursrepo. Sedan tog det ett par veckor att lyfta in allt från kmom01-06 och få det att fungera igen. Till sist när jag var tillbaka där jag avslutade förra året så tog jag mig an projektet.

##Krav 1: Webbplats som demo
Min webbplats är en Eshop som säljer ekologiska grönsaker. Jag har gjort stöd för precis de sidor som skulle finnas enligt kravspecen och inget extra. Det enda extra jag har gjort är att jag lagt ner lite tid på att få en snygg design, samt att mobilanpassa webbplatsen.

På produktsidan visas produkterna i en grid med tre produkter per rad och man kan klicka på en produkt för att komma till detaljvyn för den produkten. På bloggsidan visas första delen av varje blogginlägg (nyaste först) efter varandra och man kan klicka på ett blogginlägg för att se hela inlägget.

Jag gjorde två tillägg till min TextFilter klass för att underlätta när information hämtas från databasen för utskrift på skärmen. Dels så gjorde jag så att parse metoden söker efter strängen `<!--more-->` och tar bort den, samt om man sätter en parameter i anropet så slutar parsningen när strängen nås. Det ger då samma funktionalitet som man har när flat file controllern läser markdown filer från content katalogen.

Det andra tillägget är liknande. Jag låter parse metoden söka efter strängen `img src="` och lägger till `url("") . "/"` efter. Det gör att man alltid kan ange pathen till en bild som image/... oberoende var man är. Samma funktion som man har när man använder `url()` i vyerna alltså.

Jämfört med hur ramverket används på redovisa-sidan så har jag lagt navbaren i region-navbar i stället för i headern, och jag har gjort egna vyer för loggan och namnet på webbplatsen.

Jag har enbart använt flat file controllern för att rendera innehållet i footern, allt annat innehåll hämtas från, och kan redigeras i, databasen.

##Krav 2: Ordning och reda
Av någon anledning så kunde inte phpdoc generera något klassdiagram. Det fanns ingen felutskrift, det bara saknades. Jag ritade ett själv i Draw.io, och det gick ju bra det med.

Finns inte så mycket mer att skriva om detta krav här på redovisa-sidan. Allt står ju på sidan i projektet.

Som för alla andra sidor så finns förstås innehåll till "doc" sidan i databasen det med.

##Krav 3: Administrativt gränssnitt
Administrativa gränssnittet nås via menyvalet "Login". Är man inte redan inloggad som administratör så får man göra det först innan man kommer in.

Väl inne så väljer man "Content" för att uppdatera bloggen och alla sidor förutom produkterna, eller "Products" för att uppdatera produkterna. Man kan också välja "Reset" för att återställa databasen, eller "Logout" för att logga ut.

På administrativa sidan breddas main-regionen till hela bredden (1200px) i stället för ca 900 px på övriga sidor för att ge bättre utrymme för tabellerna.

Man kan se allt innehåll i tabellform och göra CRUD på allt. Man kan också från admin-sidan direkt titta på sidor, blogginlägg och produkter så som de ser ut på demo siten.

Med hjälp av en select-klass på navigeringsknapparna så kan man lätt se var i admin man befinner sig.

##Krav 4: Förstasidan
Jag gjorde bara lite av detta krav. Jag har stylat och försökt få sidan fin (och alla andra sidor med).

Sedan lade jag till att det finns en rubrik "Senaste nytt". Under den visas inledningen på det senaste blogginlägget och man kan klicka för att komma till hela inlägget.

Informationen hämtas från databasen dynamiskt, så att det alltid är det senast publicerade inlägget som visas.

##Krav 6: Ett flexibelt admingränssnitt
Jag tycker att en del av det jag skrev under krav 3 hör hemma här, d.v.s. jag gjorde mer i krav 3 än jag behövde.

Jag kan t.ex. visa allt i tabellform och göra CRUD på allt så något extra poäng borde det bli tycker jag.


##Allmänt om projektet
Det var ett väldigt bra och riktigt roligt projekt att göra. Jag önskar att jag kommit igång tidigare så jag hade hunnit med mer av de optionella kraven bara, men det gick bort för mycket tid till strul i början som jag skrev först i början av min redovisningstext.

Den största svårigheten var att få till länkarna till bilderna som låg inbäddade i text i databasen. Svårigheten var att en sida ska kunna ses från olika router. T.ex. första  sidan ska ses från tomma routen "", men även från "content/page/home". Eller att jag vill se samma sida från admin gränssnittet som demo gränssnittet. Lyckades dock lösa det  till sist med mitt uppdaterade filter som jag beskrev i Krav 1.

Väldigt irriterande var när jag skrivit in en massa text i databasen från mitt gränssnitt och sedan glömde att lägga in det i setup.sql innan jag gjorde reset på databasen. Det hände ett par gånger, bl.a. när jag matat in större delen av texten och bilderna på "doc" sidan!

Annars var det inga större svårigheter och jag lärde mig mycket mer om ramverkets funktion nu än jag gjorde i Designkursen.

Det var helt klart ett bra och rimligt projekt, som sammanfattade det mesta av det vi lärt oss i kursen.

##Tankar om kursen
Kursen var väldigt bra, kanske den bästa jag gått i kursprogrammen på BTH. Mycket programmering, vilket jag gillar skarpt.

Lärarna och materialet har varit mycket bra som vanligt och jag kommer inte på några förslag till förbättring. Jag är mycket nöjd och skulle absolut rekommendera denna kurs. Jag ger den betyg 9 av 10.
