---
title: "Hem"

views:
    byline:
        region: main
        template: anax/v2/block/default
        sort: 2
        data:
            meta:
                type: single
                route: block/byline
---
Om Mig Själv
==============

[FIGURE src="image/IMG-20181003-WA0006.jpg?w=250&height=500&crop-to-fit&area=0,10,15,0&" class="right w33" caption="Vandring i Rio Chillar, 2018" alt="Picture of me in Rio Chillar"]

Mitt namn är Peo Malm och jag är född i Timrå, utanför Sundsvall, där jag spenderade mina första 11 år.
Sedan flyttade familjen till Strömsund i Jämtland, där jag senare under gymnasietiden stötte på programmering för första gången i form av Basic.

Jag var klar över att jag skulle bli ingenjör så efter lumpen och ett års skogsarbete så bar det av till KTH för en civilingenjörsutbildning i Elektroteknik.

Efter examen så fick jag jobb på Ericsson i Kista. Jag jobbade mycket i början med programmering. Både högnivåsimuleringar i Fortran och Pascal såväl som implementering i C och assembler för inbyggda system. Efter ca 10 år så valde jag att bli projektledare och sedan chef, men jag saknade hela tiden programmeringen!

På Ericsson träffade jag också min blivande fru och nu bor vi sedan drygt 20 år i en villa i Sollentuna med 3 katter. Förutom teknik i allmänhet och programmering i synnerhet så är mina största intressen resor och träning.

Efter 30 år på Ericsson fick jag i början av 2017 ett erbjudande om frivillig avgång, som jag tog. I paketet ingår att jag har lön i 2 år samt en del finansierad utbildning. Kurspaketet Webbprogrammering och Databaser på BTH är en del i min utvecklingsplan. Jag har samtidigt läst en kurs i Java på högskolan i Luleå, C++ på Linnéuniversitetet, samt går på spanska kurser. Tanken är nämligen att vi ska flytta till Spanien om 1-2 år och att jag då ska kunna dra in lite pengar med mina programmeringskunskaper.
